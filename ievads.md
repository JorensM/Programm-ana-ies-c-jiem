Programmēšana iesācējiem

## Ievads

Esiet sveicināti! Šajā e-grāmatā jūs atradīsiet informāciju par programmēšanas pamatiem. Šī grāmata ir veidota tā, lai varat sākt programmēt pēc iespējas ātrāk. Nav nepieciešams nekur reğistrēties, nekas nav jāpērk (izņemot, protams, dators, ja jums tāda nav) - vienkārši sāciet lasīt un drīz jau sāksiet rakstīt savu pirmo kodu! 

Šī grāmata ir pieemejama tīmekļa formātā vietnē [programmesanaiesacejiem.lv](#), kā arī [PDF formātā](#), ja vēlaties lasīt to bez interneta piekļuves.

Ja lasīšanas laikā rodas kādi jautājumi vai neskaidrības, droši sūtiet e-pastu uz [programmesacaiesacejiem@gmail.com](mailto:programmesanaiesacejiem@gmail.com)

## Kas ir programmēšana?

Ja jūs lasāt šo grāmatu, tad jums jau drošivien ir kautkāda nojausma par to, kas ir programmēšana. Vienkāršos vārdos, **programmēšana** ir instrukciju rakstīšana datoram, kuras dators pēc tam izpilda. Šīs instrukcijas sauc par **programmām**. Piemēram, jūs varat uzrakstīt instrukciju datoram lai tas aprēķināta kādu formulu, vai lai tas uzzīmē kādu bildi vai ğeometrisku figūru uz ekrāna. Lielākā daļa programmu ir sarežğītākas par tik vienkāršam instrukcijām kā vienkārši uzzīmēt vienu ğeometrisku figūru - lielākā daļa satur sevī daudz vairāk dažādu instrukciju, bet šajā grāmatā, tākā mēs mācāmies pašus pamatus, mūsu programmas būs ļoti īsas un vienkāršas.

## Vai ir vērts mācīties programmēšanu?

Iespējams, jau esat sev jautājis - "Vai ir vērts mācīties programmēšanu?". No personālās izaugsmes un interešu skatapunkta, programmēšanu ir vērts mācīties ja jūs tā aizrauj un jums patīk ar to nodarboties, ko jūs varat noskaidrot, palasot dažas šīs grāmatas nodaļas. No profesionālā skatapunkta(t.i ja jūs vēlaties atrast darbu šajā jomā), programmēšanu ir noteikti vērts apgūt, jo darba izaugsmes iespējas ir plašas un peļņa salīdzinoši augsta. Pietam, ar programmēšanu jums ir iespēja ne tikai strādāt algotu darbu, bet izstrādām pašiem savu programmatūru, kuru pēc tam varat izplatīt un pārdot.

## Programmēšanas valodas

Rakstīt programmas var dažādās **programmēšanas valodās**. Katrai programmēšanas valodai ir savi knifi un niances, bet vairāk vai mazāk tās ir vienādas - kad esat apguvis vienu valodu, apgūt turpmākās būs daudz vieglāk. 

Ir bezgala daudz dažādu valodu, dažas no populārākajām ir - JavaScript, PHP, Java, C++, Python, Go. Šajā grāmatā mēs apgūsim JavaScript, kura pēc mana viedokļa ir labi piemērota iesācējiem.

Katra valoda ir vairāk vai mazāk piemērota noteiktiem mērķiem, piemēram Java tiek bieži lietota mobilo aplikāciju izstrādei, C++ tiek lietota tādas programmatūras izstrādei, kur ir svarīga ātra datu apstrāde(piem. datorspēles). PHP tiek lietota serveru programmatūras izstrādei. JavaScript ir hibrīdvaloda kura tiek lietota daudz dažādos veidos, vispopulārākie būdami mājaslapu izstrādei un serveru programmatūras izstrādei.

Tagad kad jūs zinat nedaudz par to, kas ir programmēšana, varam ķerties pie darba!